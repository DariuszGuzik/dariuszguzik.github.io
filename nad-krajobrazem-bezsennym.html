<!DOCTYPE html>

<html lang="pl">
<head>
<meta charset="utf-8">
<meta name="viewport" content="width=device-width, initial-scale=1">
<base href="https://dariuszguzik.net/" />
<title>DariuszGuzik.net &middot; Nad krajobrazem bezsennym</title>
<meta name="author" content="Dariusz Guzik">
<link rel="stylesheet" type="text/css" href="dar.css" />
<link rel="icon" href="images/site-icon-32x32.jpg" sizes="32x32" />
<link rel="icon" href="images/site-icon-192x192.jpg" sizes="192x192" />
<link rel="apple-touch-icon-precomposed" href="images/site-icon-180x180.jpg" />
<meta name="msapplication-TileImage" content="images/site-icon-270x270.jpg" />
</head>


<body class="arc">

<header>
	<h1><a href="https://dariuszguzik.net/">DariuszGuzik.net</a></h1>
	<nav>
	<ul>
	<li id="a"><a href="https://dariuszguzik.net/archiwum">A</a></li>
	<li id="dg"><a href="https://dariuszguzik.net">DG</a></li>
	<li id="i"><a href="https://dariuszguzik.net/impressum">I</a></li>
	</ul>
	</nav>
</header>

<main>		
			
<article>

<h2>Nad krajobrazem bezsennym</h2>

<p>Niniejsze strony zrodziły się z przemożnego pragnienia roześmianej wyobraźni…</p>

<p>To wirtualny notatnik, w którym znajdą się zapiski o kulturze — tej tradycyjnej, drukowanej, oraz tej nad wyraz nowoczesnej, wirtualnej. Notatki o artystach i ich twórczych narzędziach. A także o ideach — owej subtelnej materii, bez której nawet najdoskonalsze dłuto uderza w pustkę…</p>

<p>Rzecz to o słowie — i sposobach jego wyrażania. O oddechu posągów, może o ciszy obrazów. O mowie, nawet tam, gdzie mowy się kończą, stając się przemianą uczuć w słyszalny krajobraz…</p>

<p>Rzecz to o zamyśleniach, kiedy — by przywołać Rilkego — przerastająca nas przestrzeń serca staje się świętym pożegnaniem, gdy to, co jest naszym wnętrzem, otacza nas jako najbardziej wypróbowana dal, jako druga strona powietrza, czysto, ogromnie, nie do zamieszkania…</p>

<p>Rzecz to o ciszy zachwytu nad wspaniałością dokonań ludzkiego geniuszu, dzięki którym możemy unosić się nad ową pustką wszechświata, które „z pokolenia na pokolenie żyją w nas jako nasza własność, pod ręką, w spojrzeniu”, pragnąc, byśmy przemienili je w swym niewidzialnym sercu…</p>

<p>Zapraszam zatem na tę naszą samotną przechadzkę nad krajobrazem bezsennym…</p>

</article>

</main>

</body>
</html>