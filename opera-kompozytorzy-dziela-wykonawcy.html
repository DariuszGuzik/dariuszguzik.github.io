<!DOCTYPE html>

<html lang="pl">
<head>
<meta charset="utf-8">
<meta name="viewport" content="width=device-width, initial-scale=1">
<base href="https://dariuszguzik.net/" />
<title>DariuszGuzik.net &middot; Opera. Kompozytorzy, dzieła, wykonawcy</title>
<meta name="author" content="Dariusz Guzik">
<link rel="stylesheet" type="text/css" href="dar.css" />
<link rel="icon" href="images/site-icon-32x32.jpg" sizes="32x32" />
<link rel="icon" href="images/site-icon-192x192.jpg" sizes="192x192" />
<link rel="apple-touch-icon-precomposed" href="images/site-icon-180x180.jpg" />
<meta name="msapplication-TileImage" content="images/site-icon-270x270.jpg" />
</head>


<body class="pr">

<header>
	<h1><a href="https://dariuszguzik.net/">DariuszGuzik.net</a></h1>
	<nav>
	<ul>
	<li id="a"><a href="https://dariuszguzik.net/archiwum">A</a></li>
	<li id="dg"><a href="https://dariuszguzik.net">DG</a></li>
	<li id="i"><a href="https://dariuszguzik.net/impressum">I</a></li>
	</ul>
	</nav>
</header>

<main>		
			
<article>

<h2>Opera. Kompozytorzy, dzieła, wykonawcy.</h2>

<h4>{Opera. Komponisten, Werke, Interpreten}<br />
Red. András Batta; przekład zbiorowy<br />
Könemann 2001</h4>

<p>Ciemna widownia… cicha muzyka z kanału dla orkiestry… kurtyna powoli podnosi się — i oczom widzów ukazują się nieznane światy. Momenty liryczne i tragiczne przeplatają się ze sobą, porywają nas pełne wyrazu melodie; na koniec wyrażamy aplauz, klaszcząc na stojąco… Wieczór w operze może być źródłem wielu niezapomnianych przeżyć, zaś sama opera od czterystu lat jest częścią europejskiego życia kulturalnego.</p>

<p>Niniejsza książka ukazuje nam fascynujący, ciągle żywy świat opery. Czytelnikowi będzie ona przewodnikiem po 338 operach 124 kompozytorów. Zawarte w niej teksty poświęcone są historii powstania utworów, aspektom muzycznym i instrumentacyjnym, kwestiom związanym z realizacją sceniczną, jak i osiągnięciom artystycznym słynnych śpiewaczek i śpiewaków.</p>

<p>Ponad 1500 ilustracji tworzy bogaty w odcienie i wyrazisty portret całości dzieła operowego; są wśród nich liczne, dotąd nie publikowane projekty scenografii, dawne ilustracje, zdjęcia artystów w poszczególnych rolach i fotografie samych śpiewaków, jak i zdjęcia z przedstawień na scenach operowych, cieszących się międzynarodową renomą. Kilkaset zapisów nutowych — operowych „szlagierów” i muzycznych tematów przewodnich — ożywia prezentację tego najbardziej złożonego z gatunków scenicznych.</p>

</article>

</main>

</body>
</html>