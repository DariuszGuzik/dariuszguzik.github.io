<!DOCTYPE html>

<html lang="pl">
<head>
<meta charset="utf-8">
<meta name="viewport" content="width=device-width, initial-scale=1">
<base href="http://dariuszguzik.net/" />
<title>DariuszGuzik.net &middot; Link, Rilke, Rilke, Link</title>
<meta name="author" content="Dariusz Guzik">
<link rel="stylesheet" type="text/css" href="dar.css" />
<link rel="icon" href="images/site-icon-32x32.jpg" sizes="32x32" />
<link rel="icon" href="images/site-icon-192x192.jpg" sizes="192x192" />
<link rel="apple-touch-icon-precomposed" href="images/site-icon-180x180.jpg" />
<meta name="msapplication-TileImage" content="images/site-icon-270x270.jpg" />
</head>


<body class="arc">

<header>
	<h1><a href="http://dariuszguzik.net/">DariuszGuzik.net</a></h1>
	<nav>
	<ul>
	<li id="a"><a href="http://dariuszguzik.net/archiwum">A</a></li>
	<li id="dg"><a href="http://dariuszguzik.net">DG</a></li>
	<li id="i"><a href="http://dariuszguzik.net/impressum">I</a></li>
	</ul>
	</nav>
</header>

<main>		
			
<article>

<h2>Link, Rilke, Rilke, Link</h2>

<p>Moja zauważalna ostatnio wirtualna nieobecność ma swe źródło w owych dwu nazwiskach. Ich sąsiedztwo może dziwić, tym bardziej, że dzieli je nie tylko dziedzina literatury, lecz także niemal cały wiek czasu.</p>

<p>Dzieło poety jest na niniejszych stronach jak najbardziej zrozumiałe. Z tym większą przyjemnością mogę donieść, iż w najbliższym czasie ukaże się nam Rilke podwójnie, w dwu zupełnie różnych odbity zwierciadłach. Wydawnictwo Sic! opublikuje w formie książkowej urocze <a href="marie-von-thurn-und-taxis-wspomnienie-o-rainerze-marii-rilkem">„Wspomnienie o Rainerze Marii Rilkem”</a> pióra jego powiernicy i możnej protektorki, księżnej Marie von Thurn und Taxis. Portret to Rilkego subtelny, wysmakowany, na wskroś osobisty.</p>

<p>Arkadia Verlag natomiast zaprezentuje zupełnie odmienny, nowoczesny, analityczny wizerunek poety, jaki nakreślił w swej książce <a href="byt-niezmierzony">„Byt niezmierzony”</a> znany niemiecki publicysta F. Raddatz. Książka wymagająca, erudycyjna, czasem zgoła kontrowersyjna.</p>

<p>Gdzie w takim towarzystwie miejsce dla pani Link? Jest to bez wątpienia współczesna literatura z kręgu sensacji i psychologii najwyższej próby. Z jednej strony <a href="charlotte-link-grzech-aniolow">„Grzech aniołów”</a> sprzed kilku już&nbsp;lat, z drugiej zaś jej najnowsza (i bodaj najobszerniejsza) powieść <a href="charlotte-link-drugie-dziecko">„Das andere Kind”</a>, która swą polską premierę będzie mieć w roku 2011. Niemiecka proza w najlepszym angielskim stylu. Przyjemny dla tłumacza antrakt.</p>

</article>

</main>

</body>
</html>