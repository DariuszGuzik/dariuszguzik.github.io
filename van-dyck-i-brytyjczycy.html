<!DOCTYPE html>

<html lang="pl">
<head>
<meta charset="utf-8">
<meta name="viewport" content="width=device-width, initial-scale=1">
<base href="https://dariuszguzik.net/" />
<title>DariuszGuzik.net &middot; Van Dyck i Brytyjczycy</title>
<meta name="author" content="Dariusz Guzik">
<link rel="stylesheet" type="text/css" href="dar.css" />
<link rel="icon" href="images/site-icon-32x32.jpg" sizes="32x32" />
<link rel="icon" href="images/site-icon-192x192.jpg" sizes="192x192" />
<link rel="apple-touch-icon-precomposed" href="images/site-icon-180x180.jpg" />
<meta name="msapplication-TileImage" content="images/site-icon-270x270.jpg" />
</head>


<body class="arc">

<header>
	<h1><a href="https://dariuszguzik.net/">DariuszGuzik.net</a></h1>
	<nav>
	<ul>
	<li id="a"><a href="https://dariuszguzik.net/archiwum">A</a></li>
	<li id="dg"><a href="https://dariuszguzik.net">DG</a></li>
	<li id="i"><a href="https://dariuszguzik.net/impressum">I</a></li>
	</ul>
	</nav>
</header>

<main>		
			
<article>

<h2>Van Dyck i Brytyjczycy</h2>

<p>Anton van Dyck (1599-1641), choć z pochodzenia Flamand, stał się najznamienitszym malarzem siedemnastowiecznej Anglii. Jako nadworny artysta króla Karola&nbsp;I wywarł ogromny wpływ na kulturę dworską swej epoki, podobnie jak wcześniej Hans Holbein na dworze Henryka&nbsp;VIII.</p>

<img class="r75" src="images/vandyck.jpg" title="Anton van Dyck: Lucy Percy, Countess of Carlisle 1637, tate.org.uk" alt="vandyck" />

<p>Van Dyck urodził się i wykształcił w artystycznej Antwerpii. Po krótkiej wizycie w Londynie (1620-21) przeniósł się w roku 1632 na dwór Karola&nbsp;I. Niezwykle ambitny i pracowity, zdołał odrodzić angielskie malarstwo portretowe, pozostając aż do swej przedwczesnej śmierci w wieku 42 lat jego najsławniejszym przedstawicielem. Van Dyck sportretował wielu spośród luminarzy swej epoki, zaś jego ikoniczne portrety króla Karola&nbsp;I naznaczyły nasze wyobrażenia o monarchii Stuartów. Jego sztuka kompozycji odcisnęła piętno na przyszłych pokoleniach brytyjskich artystów.</p>

<p>Wystawa przygotowana przez londyńską Tate Gallery prezentuje niektóre z najznakomitszych dzieł, jakie van Dyck stworzył w czasie swego pobytu w Anglii. Ekspozycja odsłania również jego nieprzerwane dziedzictwo, widoczne w portretach tworzonych przez artystów późniejszych, od osiemnastego do dwudziestego wieku, m. in. Joshua Reynoldsa i Johna Singera Sargenta. Dzieła pokazywane na wystawie wypożyczono między innymi z The Royal Collection oraz The National Trust.</p>

<p><a href="http://www.tate.org.uk/britain/exhibitions/vandyck/default.shtm">Van Dyck and Britain</a><br>
Wystawa czynna od 18 lutego do 17 maja.</p>

</article>

</main>

</body>
</html>