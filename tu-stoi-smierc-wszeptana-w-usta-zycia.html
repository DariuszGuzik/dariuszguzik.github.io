<!DOCTYPE html>

<html lang="pl">
<head>
<meta charset="utf-8">
<meta name="viewport" content="width=device-width, initial-scale=1">
<base href="https://dariuszguzik.net/" />
<title>DariuszGuzik.net &middot; Tu stoi śmierć, wszeptana w usta życia</title>
<meta name="author" content="Dariusz Guzik">
<link rel="stylesheet" type="text/css" href="dar.css" />
<link rel="icon" href="images/site-icon-32x32.jpg" sizes="32x32" />
<link rel="icon" href="images/site-icon-192x192.jpg" sizes="192x192" />
<link rel="apple-touch-icon-precomposed" href="images/site-icon-180x180.jpg" />
<meta name="msapplication-TileImage" content="images/site-icon-270x270.jpg" />
</head>


<body class="arc">

<header>
	<h1><a href="https://dariuszguzik.net/">DariuszGuzik.net</a></h1>
	<nav>
	<ul>
	<li id="a"><a href="https://dariuszguzik.net/archiwum">A</a></li>
	<li id="dg"><a href="https://dariuszguzik.net">DG</a></li>
	<li id="i"><a href="https://dariuszguzik.net/impressum">I</a></li>
	</ul>
	</nav>
</header>

<main>		
			
<article>

<h2>Tu stoi śmierć, wszeptana w usta życia</h2>

<p class="cit">Spójrz, umierający, czyżby nie mieli przeczuwać, jak pełne<br>
pozoru wszystko, co czynimy.</p>

<p>Tu stoi śmierć, wszeptana w usta życia… Śmierć, którą jeszcze przed jego początkiem pragniemy łagodnie w sobie zawrzeć i bez gniewu… Śmierć, w obliczu której nikt nie widzi śmierci, patrząc w osłupieniu jakby wielkim spojrzeniem zwierzęcia… Śmierć, którą odkształca w sposób tak wymyślny tragicznej skargi maska i żałoba…</p>

<img class="pic" src="images/cezanne-still-life-with-skull.jpg" title="Paul Cézanne „Martwa natura z czaszką”, 1898" alt="cezanne-still-life-with-skull" />

<p>Czy możemy nazwać Rilkego poetą śmierci? Odczytującym to słowo <i>bez</i> jakiegokolwiek zaprzeczenia? „Podobnie jak księżyc, również życie z pewnością posiada stronę stale od nas odwróconą, która nie jest jednak jego przeciwieństwem, lecz dopełnieniem, dzięki któremu staje się ono doskonałością, świętą i pełną sferą istnienia…”.</p>

<p class="cit">Nieznana cierpień przyczyna,<br>
miłość nie wyuczona,<br>
i dotąd nie zdarta zasłona<br>
z tego, co dzieli nas w śmierci.</p>

<p>Nie mamy nigdy przed sobą czystej, niespełnionej przestrzeni, którą się wie, wie nieskończenie i nie pragnie. Zwróceni ku istnieniu, skłonieni ku rzeczom, przecinamy rysą porcelanę zmierzchu. Tu stoi śmierć, wszeptana w usta życia…</p>

<p class="ft">Fragmenty „Elegii duinejskich” i „Sonetów do Orfeusza” w przekładzie M. Jastruna.</p>

</article>

</main>

</body>
</html>