<!DOCTYPE html>

<html lang="pl">
<head>
<meta charset="utf-8">
<meta name="viewport" content="width=device-width, initial-scale=1">
<base href="http://dariuszguzik.net/" />
<title>DariuszGuzik.net &middot; Renesans w sztuce włoskiej</title>
<meta name="author" content="Dariusz Guzik">
<link rel="stylesheet" type="text/css" href="dar.css" />
<link rel="icon" href="images/site-icon-32x32.jpg" sizes="32x32" />
<link rel="icon" href="images/site-icon-192x192.jpg" sizes="192x192" />
<link rel="apple-touch-icon-precomposed" href="images/site-icon-180x180.jpg" />
<meta name="msapplication-TileImage" content="images/site-icon-270x270.jpg" />
</head>


<body class="pr">

<header>
	<h1><a href="http://dariuszguzik.net/">DariuszGuzik.net</a></h1>
	<nav>
	<ul>
	<li id="a"><a href="http://dariuszguzik.net/archiwum">A</a></li>
	<li id="dg"><a href="http://dariuszguzik.net">DG</a></li>
	<li id="i"><a href="http://dariuszguzik.net/impressum">I</a></li>
	</ul>
	</nav>
</header>

<main>		
			
<article>

<h2>Renesans w sztuce włoskiej.<br />
Architektura, rzeźba, malarstwo, rysunek.</h2>

<h4>{Die Kunst der italienischen Renaissance}<br />
Red. Rolf Toman; przekład zbiorowy<br />
Könemann 2000, h.f. ullmann 2007</h4>

<p>Włoski renesans to jedna z najwspanialszych epok kultury europejskiej. Zainteresowanie XIV i XV wiekiem, epoką niezwykle płodną pod względem artystycznym, nie słabnie wśród historyków sztuki i szerokiego kręgu odbiorców od roku 1860, kiedy to Jacob Burckhardt opublikował swą słynną książkę «Kultura Odrodzenia we Włoszech». Niedawno zaś wzrosło ono w wyniku zakończenia prac restauratorskich w Kaplicy Sykstyńskiej, które pozwoliły zajaśnieć freskom Michała Anioła nowym, barwniejszym światłem. Dziś możemy podziwiać dzieła sztuki tej epoki na ich pierwotnym miejscu, w takich wielkich ośrodkach, jak Florencja, Rzym i Wenecja. Te miasta wspaniałych muzeów same stanowią też jedyne w swoim rodzaju architektoniczne muzea.</p>

<p>Niniejsza książka stara się z jednej strony udostępnić podstawową wiedzę na temat renesansu, a z drugiej uwzględnić jego wizualną prezentację. W centrum uwagi stoją dzieła sztuki jako takie, a książka stwarza podstawę do zajmowania się nimi także niezależnie od tekstu. Ponadto dzięki różnym podejściom i sposobom ujęcia tematu przez autorów, którzy w swoich wypowiedziach wiążą analizy dzieł z szerszą perspektywą kulturową i duchową, czytelnik uzyska bogaty w aspekty ogólny obraz renesansu: przekona się, że decydujące przemiany, powszechnie uważane za cechę charakterystyczną renesansu, dokonały się już w późnym średniowieczu, zapozna się z rozwojem głównych gatunków artystycznych — architektury, rzeźby, malarstwa, rysunku, i dowie się, dzięki jakim okolicznościom i od jakich artystów pochodziły najbardziej twórcze inspiracje.</p>

</article>

</main>

</body>
</html>