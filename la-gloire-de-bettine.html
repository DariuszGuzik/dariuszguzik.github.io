<!DOCTYPE html>

<html lang="pl">
<head>
<meta charset="utf-8">
<meta name="viewport" content="width=device-width, initial-scale=1">
<base href="http://dariuszguzik.net/" />
<title>DariuszGuzik.net &middot; La gloire de Bettine</title>
<meta name="author" content="Dariusz Guzik">
<link rel="stylesheet" type="text/css" href="dar.css" />
<link rel="icon" href="images/site-icon-32x32.jpg" sizes="32x32" />
<link rel="icon" href="images/site-icon-192x192.jpg" sizes="192x192" />
<link rel="apple-touch-icon-precomposed" href="images/site-icon-180x180.jpg" />
<meta name="msapplication-TileImage" content="images/site-icon-270x270.jpg" />
</head>


<body class="arc">

<header>
	<h1><a href="http://dariuszguzik.net/">DariuszGuzik.net</a></h1>
	<nav>
	<ul>
	<li id="a"><a href="http://dariuszguzik.net/archiwum">A</a></li>
	<li id="dg"><a href="http://dariuszguzik.net">DG</a></li>
	<li id="i"><a href="http://dariuszguzik.net/impressum">I</a></li>
	</ul>
	</nav>
</header>

<main>		
			
<article>

<h2>La gloire de Bettine</h2>

<p>Wydawnictwo dtv przypomniało mi o przypadającej 20&nbsp;stycznia 150.&nbsp;rocznicy śmierci jednej z gwiazd niemieckiego romantyzmu, Bettiny von Arnim.</p>

<p>Elisabeth Catharina Ludovica Magdalena Brentano, siostra sławnego niemieckiego romantyka Clemensa Brentano, żona nie mniej sławnego Achima von Arnim. W kręgu jej znajomych błyszczą luminarze epoki: Goethe i Tieck, Beethoven, Mendelssohn, Brahms, Schumann, Jacob i Wilhelm Grimm, Karoline von Günderrode.</p>

<p>Rilke często zagłębiał się w lekturze listów młodej Bettiny von Arnim do znacznie od niej starszego Goethego, odkrywając w niej, jak sądził, ową niewysłowioną „sensualité de l’âme”, która „od czasów Safony jest jednym z tych wielkich przeobrażeń, dzięki którym świat staje się powoli coraz bardziej rzeczywisty”. Egzemplarz jej książki, zatytułowanej „Goethe’s Briefwechsel mit einem Kinde”, ofiarował Rilke Baladynie Klossowskiej wraz z dedykacją:</p>

<p class="cit">Malte<br />
l’envoie à M —<br />
qui de son admirable cœur<br />
immensément<br />
confirme la gloire de<br />
Bettine.</p>

</article>

</main>

</body>
</html>