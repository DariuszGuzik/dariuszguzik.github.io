<!DOCTYPE html>

<html lang="pl">
<head>
<meta charset="utf-8">
<meta name="viewport" content="width=device-width, initial-scale=1">
<base href="https://dariuszguzik.net/" />
<title>DariuszGuzik.net &middot; Przekłady</title>
<meta name="author" content="Dariusz Guzik">
<link rel="stylesheet" type="text/css" href="dar.css" />
<link rel="icon" href="images/site-icon-32x32.jpg" sizes="32x32" />
<link rel="icon" href="images/site-icon-192x192.jpg" sizes="192x192" />
<link rel="apple-touch-icon-precomposed" href="images/site-icon-180x180.jpg" />
<meta name="msapplication-TileImage" content="images/site-icon-270x270.jpg" />
</head>


<body class="pr">

<header>
	<h1><a href="https://dariuszguzik.net/">DariuszGuzik.net</a></h1>
	<nav>
	<ul>
	<li id="a"><a href="https://dariuszguzik.net/archiwum">A</a></li>
	<li id="dg"><a href="https://dariuszguzik.net">DG</a></li>
	<li id="i"><a href="https://dariuszguzik.net/impressum">I</a></li>
	</ul>
	</nav>
</header>

<main>		
			
<article>

<h2>Przekłady</h2>

<h4>Z Rilkego i o Rilkem</h4>

<h3><a href="https://dariuszguzik.net/donald-prater-dzwieczace-szklo">Donald A. Prater<br />
Dźwięczące szkło. Rainer Maria Rilke. Biografia</a></h3>

<p>Angielski dyplomata i germanista Donald A. Prater stworzył najlepszą i najdokładniejszą biografię Rilkego, jaką kiedykolwiek napisano i jaką, wedle słów krytyki, „można sobie w ogóle wyobrazić”. Podobną opinię wyraził w korespondencji z tłumaczem wydania polskiego wnuk poety Christoph Sieber-Rilke.</p>

<h3><a href="https://dariuszguzik.net/marie-von-thurn-und-taxis-wspomnienie-o-rainerze-marii-rilkem">Marie von Thurn und Taxis<br />
Wspomnienie o Rainerze Marii Rilkem</a></h3>

<p>Po śmierci Rainera Marii Rilkego, „niezrównanego poety i drogiego, wiernego przyjaciela”, księżna Marie von Thurn und Taxis pragnęła utrwalić na papierze swe wspomnienia, „wspomnienia tak drogie memu sercu i być może również tym, którzy znali i darzyli uczuciem tego nieodżałowanego, przedwcześnie zmarłego człowieka”. Tak oto narodziła się niniejsza książka, opublikowana po raz pierwszy w roku 1932, a następnie nakładem wydawnictwa Insel w eleganckiej formie słynnej serii Insel-Bücherei (nr 888).</p>

<h3><a href="https://dariuszguzik.net/rainer-maria-rilke-marie-von-thurn-und-taxis-wybor-listow">Rainer Maria Rilke — Marie von Thurn und Taxis<br />
Wybór listów</a></h3>

<p>W Rilkeańskim numerze czasopisma Topos opublikowany został wybór listów Rainera Marii Rilkego do księżnej Marie von Thurn und Taxis, pisanych przez poetę w listopadzie roku 1912 podczas pobytu w Toledo w Hiszpanii.</p>

<h3><a href="https://dariuszguzik.net/rainer-maria-rilke-clara-rilke-westhoff-wybor-listow">Rainer Maria Rilke — Clara Rilke-Westhoff<br />
Wybór listów</a></h3>

<p>Clara Westhoff przez 53 lata skromnie i dumnie nosiła nazwisko Rilke, widomy znak wpływu poety na jej osobowość i artystyczną karierę. Lecz tylko przez kilkanaście miesięcy małżonkowie pozostawali w ścisłym, rodzinnym związku. Ich drogi musiały się rozejść. Rilke wyobrażał sobie małżeństwo jako wspólnotę, w której „każde będzie czuwać nad samotnością drugiego”.</p>

<h3><a href="https://dariuszguzik.net/gerd-kluge-wieczor-w-muzot">Gerd Kluge<br />
Wieczór w Muzot</a></h3>

<p>Pewnego pochmurnego popołudnia w pierwszych dniach kwietnia roku 1924 młody człowiek wspinał się kamienistą, wciąż jeszcze spowitą w zimowe szaty drogą, wiodącą z Sierre w dolinie Rodanu, w kantonie Valais, aż pod stare mury zamku Muzot.</p>

<h3><a href="https://dariuszguzik.net/fritz-raddatz-byt-niezmierzony">Fritz J. Raddatz<br />
Rainer Maria Rilke. Byt niezmierzony. Biografia</a></h3>

<p>Fritz J. Raddatz, znakomity niemiecki publicysta, kreśli wspaniały portret światowej sławy poety Rainera Marii Rilkego, w subtelny sposób przeplatając opowieść o życiu analizą jego twórczości. Autor zdołał nie tylko w sposób błyskotliwy i poruszający opisać charakter Rilkego, kształtujący całą jego egzystencję, lecz także nakreślić wpływ owych emocjonalnych źródeł na jego poetyckie dzieło.</p>

<div class="air"></div>

<h4>Beletrystyka</h4>
	
<h3><a href="https://dariuszguzik.net/hans-fallada-co-dalej-szary-czlowieku">Hans Fallada<br />
Co dalej, szary człowieku?</a></h3>

<p>Kultowa powieść Hansa Fallady w nowym przekładzie.
Na jej podstawie powstała sztuka teatralna, ciesząca się przez całe dziesięciolecia ogromną popularnością. Książka doczekała się aż czterech ekranizacji oraz niezliczonej ilości wznowień.</p>

<h3><a href="https://dariuszguzik.net/hans-fallada-zmora">Hans Fallada<br />
Zmora</a></h3>

<p>Niezwykle wnikliwa książka o czasie zamętu, dzielącym wojnę i pokój na meklemburskiej prowincji, a szczególnie w ukaranym za swe historyczne przewinienia Berlinie.</p>

<h3><a href="https://dariuszguzik.net/max-landorff-manipulator">Max Landorff<br />
Manipulator</a></h3>

<p>Gabriel Tretjak wprowadza ład w życie swoich bogatych i wpływowych klientów. Porządkuje wszystko: miłość, karierę, pieniądze. W swojej pracy wykorzystuje najnowsze naukowe osiągnięcia z dziedziny psychologii i neurobiologii, za które każe sobie słono płacić. Tretjakowi wydaje się, że można zapanować nad wszystkim. Niestety, nie jest w stanie uciec przed własną przeszłością.</p>

<h3><a href="https://dariuszguzik.net/sascha-arango-prawda-i-inne-klamstwa">Sascha Arango<br />
Prawda i inne kłamstwa</a></h3>

<p>Popularny pisarz, troskliwy mąż, hojny przyjaciel — wydaje się, że Henry jest niezwykle miłym facetem. Prowadzi wygodne i przyjemne życie… do czasu. Pewnego dnia kochanka oświadcza mu, że jest w ciąży. Wygląda na to, że to koniec ekscytującego podwójnego życia. Ale czy na pewno? Przecież łatwiej byłoby pozbyć się kochanki. I Henry popełnia fatalny błąd…</p>

<h3><a href="https://dariuszguzik.net/daniel-glattauer-podarunek">Daniel Glattauer<br />
Podarunek</a></h3>

<p>Gerold Plassek jest dziennikarzem bezpłatnej gazety. W jego biurze przesiaduje czternastoletni Manuel, którego matka pracuje za granicą. Przygląda się próżniactwu Gerolda, nie przeczuwając, że ów nieudacznik jest jego ojcem.</p>

<h3><a href="https://dariuszguzik.net/daniela-krien-milosc-w-godzinie-proby">Daniela Krien<br />
Miłość w godzinie próby</a></h3>

<p>Mają na imię Paula, Judith, Brida, Malika i Jorinde. Znają się, gdyż los skrzyżował ich życiowe ścieżki. W dzieciństwie i młodości były świadkami upadku muru, a tam, gdzie wcześniej istniały granice i ograniczenia, teraz panuje wolność. Ale wolność — muszą przyznać — jest tylko odmienną formą przymusu: przymusu wyboru. Pięć kobiet, które żyją pełnią życia. Pięć kobiet, które życie wygina, ale w żadnym wypadku nie łamie.</p>

<h3><a href="https://dariuszguzik.net/daniela-krien-plomienie">Daniela Krien<br />
Płomienie</a></h3>

<p>Rahel i Peter są małżeństwem od prawie trzydziestu lat. Sporo w swoim życiu osiągnęli, cenią się i szanują, wychowali dwójkę dzieci. Z początku cicho i niezauważenie, potem z narastającym impetem miłość porzuca ich związek. Wspólne wakacje mają uratować to, co z niego zostało, i odpowiedzieć na pytanie, jak i z kim Rahel i Peter chcą spędzić resztę życia.</p>

<h3><a href="https://dariuszguzik.net/juli-zeh-wsrod-sasiadow">Juli Zeh<br />
Wśród sąsiadów</a></h3>

<p>Książka Juli Zeh opowiada o bliskiej nam teraźniejszości oraz zanurzonych w niej ludziach. O ich uprzedzeniach, słabościach i lękach. A także o ich mocnych stronach, które się ujawniają, gdy mają odwagę być ludźmi.</p>

<div class="air"></div>

<h4>Literatura faktu</h4>

<h3><a href="https://dariuszguzik.net/renesans-w-sztuce-wloskiej">Renesans w sztuce włoskiej<br />
Architektura, rzeźba, malarstwo, rysunek<br />
Red. Rolf Toman</a></h3>

<p>Włoski renesans to jedna z najwspanialszych epok kultury europejskiej. Zainteresowanie XIV i XV wiekiem, epoką niezwykle płodną pod względem artystycznym, nie słabnie wśród historyków sztuki i szerokiego kręgu odbiorców od roku 1860, kiedy to Jacob Burckhardt opublikował swą słynną książkę „Kultura Odrodzenia we Włoszech”.</p>

<h3><a href="https://dariuszguzik.net/opera-kompozytorzy-dziela-wykonawcy">Opera. Kompozytorzy, dzieła, wykonawcy<br />
Red. András Batta</a></h3>

<p>Ciemna widownia… cicha muzyka z kanału dla orkiestry… kurtyna powoli podnosi się — i oczom widzów ukazują się nieznane światy. Momenty liryczne i tragiczne przeplatają się ze sobą, porywają nas pełne wyrazu melodie; na koniec wyrażamy aplauz, klaszcząc na stojąco… Wieczór w operze może być źródłem wielu niezapomnianych przeżyć, zaś sama opera od czterystu lat jest częścią europejskiego życia kulturalnego.</p>

<h3><a href="https://dariuszguzik.net/tillmann-bendikowski-przezyj-rok-w-sredniowieczu">Tillmann Bendikowski<br />
Przeżyj rok w średniowieczu</a></h3>

<p>Średniowiecze niezmiennie fascynuje i ciekawi. Teraz masz okazję przeżyć cały rok, miesiąc po miesiącu, w tej intrygującej epoce, która do dziś rozpala wyobraźnię! Autor oprowadzi nas zarówno po chłopskiej chacie, jak i cesarskim dworze. Pokaże zakamarki klasztorów. Opowie o papieżu i wpływie Kościoła na życie ludzi. Zdradzi szczegóły kar i tortur. Pokaże, jak naprawdę wyglądało życie w średniowieczu.</p>

<h3><a href="https://dariuszguzik.net/sebastian-haffner-historia-pewnego-niemca">Sebastian Haffner<br />
Historia pewnego Niemca. Wspomnienia 1914-1933</a></h3>

<p>Moje najpiękniejsze i najdroższe wspomnienia wiążą się z takim właśnie gronem ojczysto-międzynarodowym, fragmentem globusa pośrodku Berlina. Był to niewielki akademicki klub tenisowy, w którym reprezentacja nas, Niemców, była tylko nieznacznie liczniejsza niż innych narodów. Dziwnym sposobem znalazło się tam zaskakująco niewielu Francuzów i Anglików, poza tym jednak spotkali się tam przedstawiciele całej kuli ziemskiej…</p>

<h3><a href="https://dariuszguzik.net/antje-vollmer-podwojne-zycie">Antje Vollmer<br />
Podwójne życie</a></h3>

<p>Antje Vollmer w podwójnej biografii przypomina historie rodzinne dwojga młodych arystokratów z odległych dziś Prus Wschodnich, którzy poświęcili życie własne oraz swych córek i krewnych dla ratowania ludzkiej godności.</p>

<h3><a href="https://dariuszguzik.net/lutz-kleveman-lwow">Lutz C. Kleveman<br />
Lwów. Portret utraconego miasta</a></h3>

<p>Jeszcze 100 lat temu na lwowskich ulicach rozbrzmiewały polskie głosy. Dziś w mieście kojarzącym się z ostoją polskości jesteśmy tylko turystami.</p>

<h3><a href="https://dariuszguzik.net/heike-reinecke-andreas-schlieper-slawne-koty-i-ich-ludzie">Heike Reinecke, Andreas Schlieper<br />
Sławne koty i ich ludzie</a></h3>

<p>Sławni muzycy, znakomici pisarze, wybitni politycy. Co ich łączy? Wszyscy mają swojego kota! Przypadek? Czy gotowy przepis na sukces?</p>

<div class="air"></div>

<h4>W kręgu Charlotte Link</h4>

<h3><a href="https://dariuszguzik.net/charlotte-link-grzech-aniolow">Charlotte Link<br />
Grzech aniołów</a></h3>

<p>Janet Beerbaum dla swoich synów zrobiłaby wszystko. Bliźniacy Maximilian i Mario, podobni do siebie jak dwie krople wody, zawsze byli dla niej najważniejsi. Przez wzgląd na nich Janet zrezygnowała nawet kiedyś ze swej wielkiej miłości, chcąc ocalić rodzinę i zatrzymać przy sobie ich ojca. Jednak pewnego dnia niespodziewana tragedia wstrząsa życiem wszystkich członków rodziny…</p>

<h3><a href="https://dariuszguzik.net/charlotte-link-drugie-dziecko">Charlotte Link<br />
Drugie dziecko</a></h3>

<p>W spokojnym portowym miasteczku Scarborough w północnej Anglii znaleziono zwłoki zamordowanej w okrutny sposób studentki. Policjanci całymi miesiącami błądzą jak we mgle — aż dochodzi do podobnego morderstwa. Trudno jednak ustalić związek między ofiarami.</p>

<h3><a href="https://dariuszguzik.net/charlotte-link-lisia-dolina">Charlotte Link<br />
Lisia dolina</a></h3>

<p>Słoneczny sierpniowy dzień kończy się dla Matthew Willarda koszmarem. Wracając ze spaceru z psem, dociera na opustoszały parking, na którym czeka na niego żona. Zastaje tylko samochód, po Vanessie ginie wszelki ślad. Matthew jest przekonany, że Vanessa nie odeszła z własnej woli.

<h3><a href="https://dariuszguzik.net/charlotte-link-nieproszony-gosc">Charlotte Link<br />
Nieproszony gość</a></h3>

<p>Po śmierci męża życie Rebekki Brandt straciło sens do tego stopnia, że postanawia się z nim rozstać. Jednak niespodziewana wizyta starego przyjaciela w towarzystwie dwojga przypadkowo spotkanych autostopowiczów, Ingi i Mariusa, zmusza Rebeccę do odłożenia starannie zaplanowanego samobójstwa.</p>

<h3><a href="https://dariuszguzik.net/charlotte-link-decyzja">Charlotte Link<br />
Decyzja</a></h3>

<p>Simon razem z dziećmi zamierza spędzić spokojne Boże Narodzenie na południu Francji. Nic jednak nie układa się po jego myśli. Tuż przed świętami dzieci odwołują swój przyjazd, a jego przyjaciółka postanawia z nim zerwać. Podczas spaceru po plaży spotyka zaniedbaną, zrozpaczoną kobietę. Nathalie, młoda, wystraszona Francuzka twierdzi, że ścigają ją brutalni prześladowcy. Przejęty współczuciem Simon postanawia jej pomóc.</p>

<h3><a href="https://dariuszguzik.net/charlotte-link-poszukiwanie">Charlotte Link<br />
Poszukiwanie</a></h3>

<p>Na rozległych wrzosowiskach północnej Anglii znaleziono zwłoki zaginionej rok wcześniej czternastoletniej Saskii Morris. Niedługo potem ginie kolejna młoda dziewczyna, także czternastoletnia Amelie Goldsby. Policja w Scarborough ogłasza alarm. Czy w obu przypadkach chodzi o tego samego sprawcę?</p>

<h3><a href="https://dariuszguzik.net/charlotte-link-bez-winy">Charlotte Link<br />
Bez winy</a></h3>

<p>Sierżant Kate Linville podróżuje do Yorku, gdy nagle zdjęta paniką współpasażerka prosi ją o pomoc: prześladuje ją obcy mężczyzna. Pada kilka strzałów, kobiety w ostatniej chwili salwują się ucieczką. Wkrótce potem dochodzi do ataku na młodą kobietę w pobliżu Scarborough. Spada z roweru, zahaczając o rozciągnięty w poprzek drogi drut. Kate Linville desperacko szuka powiązań między obiema ofiarami. Czas nagli, gdyż sprawca nie daje za wygraną. W końcu sama Kate wpada w najgroźniejszą pułapkę swojego dotychczasowego życia.</p>

<div class="air"></div>

<h4>Przekłady nieopublikowane</h4>

<p>Sibylle Berg „Kiedy mężczyzna śpi” {Der Mann schläft}. Hanser 2009<br />
Richard Dübell „Biblia diabła” {Die Teufelsbibel}. Ehrenwirth 2007<br />
Hanns-Josef Ortheil „Lo i Lu” {Lo und Lu}. Luchterhand 2001</p>

</article>

</main>

</body>
</html>
