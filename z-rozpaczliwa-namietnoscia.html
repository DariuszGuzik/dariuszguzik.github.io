<!DOCTYPE html>

<html lang="pl">
<head>
<meta charset="utf-8">
<meta name="viewport" content="width=device-width, initial-scale=1">
<base href="http://dariuszguzik.net/" />
<title>DariuszGuzik.net &middot; Z rozpaczliwą namiętnością</title>
<meta name="author" content="Dariusz Guzik">
<link rel="stylesheet" type="text/css" href="dar.css" />
<link rel="icon" href="images/site-icon-32x32.jpg" sizes="32x32" />
<link rel="icon" href="images/site-icon-192x192.jpg" sizes="192x192" />
<link rel="apple-touch-icon-precomposed" href="images/site-icon-180x180.jpg" />
<meta name="msapplication-TileImage" content="images/site-icon-270x270.jpg" />
</head>


<body class="arc">

<header>
	<h1><a href="http://dariuszguzik.net/">DariuszGuzik.net</a></h1>
	<nav>
	<ul>
	<li id="a"><a href="http://dariuszguzik.net/archiwum">A</a></li>
	<li id="dg"><a href="http://dariuszguzik.net">DG</a></li>
	<li id="i"><a href="http://dariuszguzik.net/impressum">I</a></li>
	</ul>
	</nav>
</header>

<main>		
			
<article>

<h2>Z rozpaczliwą namiętnością</h2>

<p>Sto pięćdziesiąt lat temu, 22&nbsp;grudnia 1858&nbsp;roku, we włoskiej Lukce urodził się najpopularniejszy kompozytor operowy przełomu wieków Giacomo Puccini.</p>

<img class="r75" src="images/boheme.png" title="„Cyganeria”, karta tytułowa pierwszego wydania Ricordiego" alt="Boheme" />

<p>Dość wspomnieć pięć tytułów: „Manon Lescaut”, „La Bohème”, „Tosca”, „Madame Butterfly”, „Turandot”. Dzieło Pucciniego — czytamy w monumentalnym tomie <a href="http://dariuszguzik.net/opera-kompozytorzy-dziela-wykonawcy">Opera. Kompozytorzy, dzieła, wykonawcy</a> — odznacza się bezbłędnym instynktem teatralnym, bogactwem pomysłów melodycznych i muzycznym nowatorstwem. Puccini jest ostatnim wielkim kompozytorem włoskiego belcanta.</p>

<p><a href="http://www.youtube.com/watch?v=Cr5vpHtJIlg">Luciano Pavarotti</a> śpiewający arię Kalafa „Nessun dorma” z trzeciego aktu opery „Turandot”, <a href="http://www.youtube.com/watch?v=hxdiJ74AL5Y">Placido Domingo</a> w roli Cavaradossiego, wykonujący „E lucevan le stelle” czy <a href="http://www.youtube.com/watch?v=7c2ocLsbCss">Maria Callas</a> w modlitwie Toski „Vissi d’arte, vissi d’amore” potrafią wstrząsnąć wyobraźnią.</p>

<p>Warto przywołać charakterystyczną scenę, kiedy to Puccini postanowił zmierzyć się z tematem słynnej powieści Prévosta „Historia kawalera des Grieux i Manon Lescaut”. Na owej historii nieszczęśliwej miłości osnuł swą operę Jules Massenet — jego „Manon” triumfowała już od roku 1884 na scenach operowych całej Europy. Niektórzy z przyjaciół Pucciniego, pośród nich także jego wydawca Ricordi, ostrzegali kompozytora przed stawaniem w szranki z popularną w Europie francuską operą. Puccini jednak upierał się przy swoim. Jego odpowiedź brzmiała:</p>

<p class="cit">Massenet traktuje Manon jak Francuz: z pudrem i menuetami. Ja potraktuję ją jak Włoch: z rozpaczliwą namiętnością.</p>

</article>

</main>

</body>
</html>