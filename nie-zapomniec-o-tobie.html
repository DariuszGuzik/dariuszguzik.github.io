<!DOCTYPE html>

<html lang="pl">
<head>
<meta charset="utf-8">
<meta name="viewport" content="width=device-width, initial-scale=1">
<base href="https://dariuszguzik.net/" />
<title>DariuszGuzik.net &middot; Nie zapomnieć o Tobie</title>
<meta name="author" content="Dariusz Guzik">
<link rel="stylesheet" type="text/css" href="dar.css" />
<link rel="icon" href="images/site-icon-32x32.jpg" sizes="32x32" />
<link rel="icon" href="images/site-icon-192x192.jpg" sizes="192x192" />
<link rel="apple-touch-icon-precomposed" href="images/site-icon-180x180.jpg" />
<meta name="msapplication-TileImage" content="images/site-icon-270x270.jpg" />
</head>


<body class="arc">

<header>
	<h1><a href="https://dariuszguzik.net/">DariuszGuzik.net</a></h1>
	<nav>
	<ul>
	<li id="a"><a href="https://dariuszguzik.net/archiwum">A</a></li>
	<li id="dg"><a href="https://dariuszguzik.net">DG</a></li>
	<li id="i"><a href="https://dariuszguzik.net/impressum">I</a></li>
	</ul>
	</nav>
</header>

<main>		
			
<article>

<h2>Nie zapomnieć o Tobie</h2>

<p>Żyjemy zwyczajnie, gdy stulecie mija… Wiele osiągnęliśmy, stworzyliśmy, ukształtowaliśmy. A jednak rozkwita w nas tęsknota, za wszystkim, co zwie się prawdziwym życiem. Życiem w poczuciu harmonii, zgody z samym sobą i całkowitego spełnienia… Dręczy nas wewnętrzna myśl, dlaczego chcę tak naprawdę więcej, dlaczego chcę inaczej?</p>

<img class="pic" src="images/puentesanmartin.jpg" title="Puente de San Martín, Toledo" alt="puentesanmartin" />

<p>Podczas pobytu w hiszpańskim Toledo Rilke pewnej nocy dostrzegł na nieboskłonie spadającą gwiazdę. Jej wspomnienie miało powrócić po latach w końcowym fragmencie wiersza „Śmierć”:</p>

<p class="cit">O gwiazdo spadająca,<br>
pewnego razu z mostu wypatrzona —<br>
Nie zapomnieć o tobie. Stać!</p>

<p>Zanurzeni w codzienności, poddani przyzwyczajeniom, targani sprzecznościami nie możemy zapomnieć idei, które nas niegdyś olśniły. I nadal olśniewają. Przeszyły nasz własny wewnętrzny nieboskłon. I wciąż przypominają o tym, co tak naprawdę w życiu istotne. A osobom, które nie pozwalają nam o tym zapomnieć, winniśmy dozgonną wdzięczność.</p>

</article>

</main>

</body>
</html>